Languida membra iacent, animus iam labitur: haec pax
nil iuvat. Ο Umbrae manibus ire date!

Cuncta nitent: dociles undae: ut lyra flectitur ora,
quae niveos flores haemerocallis habet

asphodelis similes clivo ridentibus Orci.
Non tamen hanc pacem iam moriturus amat.

Ille silentium amat, summurn, sine fine, superstans
vastis et magicis, stas ubi, Roma, locis,

Tam solus qui mons reperitur celsus in orbe,
quae summae tenebrae, quod sine fine mare?

.. Mors ibi sit, precor. O magnarum maxima rerum,

te procul ostendaS, et moriturus: — Ave —

dicat — ave, dulcis mea Roma tremendaque Roma,
unica Roma, animae patria sola meae!

 

1²

